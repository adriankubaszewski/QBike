# QBike
Aplikacja wykonana w ramach pracy inżynierskiej.

Aplikacja mobilna dla systemu Android, rejestrująca parametry jazdy na rowerze za pomocą GPS. Ułatwia ona kontrolę nad
przebytymi treningami lub wyjazdami rekreacyjnymi.

Jej głównymi funkcjami jest wyświetlanie informacji takich jak: prędkość jazdy,
przebyta odległość, a także aktualna pozycja na mapie. Dodatkowo można
zobaczyć dokładniejsze statystyki: naszą średnią prędkość, spalone kalorie, czas
aktywności, mapę pokazującą przebytą trasę, prognozę czasów które potrzebujemy
na przejechanie konkretnych dystansów.

Użytkownik może również wybrać tryb treningu. Można w nim ustawić
dystans, który ma zamiar pokonać oraz średnią prędkość z jaką chce jechać. W razie
odstawania od ustalonych parametrów, jest odtwarzany odpowiedni komunikat
głosowy z informacją o szybszej lub za wolnej jeździe albo o przejechaniu
zamierzonego dystansu. Po zakończeniu treningu użytkownik może zobaczyć
wszystkie statystyki, które zostały wcześniej wymienione, a także wykresy
pokazujące wysokości geograficzne i prędkości na poszczególnych odcinkach.
Wszystkie przebyte trasy są przechowywane lokalnie. W każdej chwili
możemy zobaczyć historię naszych treningów. Dodatkowa funkcja
to eksportowanie trasy do standaryzowanego XML-owego pliku
z rozszerzeniem „.gpx”, który jest rozpoznawany przez większość portali takich jak
np. „endomondo.com” lub „navime.pl” zajmujących się prezentacją przebytych
aktywności.

Do korzystania z aplikacji nie jest wymagane połączenie z Internetem,
co pozwala obniżyć zużycie energii potrzebnej do działania nadajnika Wi-Fi.
Nie jest również wykorzystywany transfer danych na telefonie, co obniży wydatki
na połączenie z siecią. Dostęp do Internetu jest wymagany tylko i wyłącznie do
pobrania potrzebnych kafli mapy Google, które będą później pamiętane przez
telefon.

Interfejs aplikacji jest zaprojektowany w taki sposób, aby większość użytkowników
szybko i łatwo mogła wykorzystywać wszystkie funkcje.

Poniżej przedstawiono kilka zrzutów ekranu aplikacji:

<p align="center">
  <img width="350" src="https://i.ibb.co/tK5vQ8j/Screenshot-20180122-183415.png">
  <img width="350" src="https://i.ibb.co/TkR8HP7/Screenshot-20180105-173441.png">
  <img width="350" src="https://i.ibb.co/c20Twn1/Screenshot-20180105-174245.png">
  <img width="350" src="https://i.ibb.co/0Kh3r2X/Screenshot-20180105-174333.png">
  <img width="350" src="https://i.ibb.co/2kpqpKg/Screenshot-20180122-183318.png">
  <img width="350" src="https://i.ibb.co/jLYgLKW/Screenshot-20180122-183539.png">
  <img width="350" src="https://i.ibb.co/x3TMrYZ/Screenshot-20180122-185604.png">
</p>


